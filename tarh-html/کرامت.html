
    <p><strong><span dir="rtl">طرح کرامت بانک رفاه
کارگران</span></strong></p>
<p><strong><span dir="rtl">اعطای تسهیلات به مستمری بگیران و بازنشستگان
در بانک رفاه کارگران</span></strong></p>
<p><span dir="rtl">بانک رفاه کارگران مفتخر است که طرح کرامت را به عنوان
گامی در راستای تکریم و حمایت از بازنشستگان و مستمری بگیران گران قدری که
حقوق خود را از این بانک دریافت می کنند، معرفی نماید. این طرح، با درک
عمیق از نیازها و انتظارات این قشر ارزشمند، با هدف ارتقای کیفیت زندگی و
ارائه تسهیلات مالی و رفاهی ویژه طراحی شده است. مشتریان محترم می توانند
با رعایت ضوابط اعتباری بانک و شرایط منعطف پرداخت، از این فرصت مناسب برای
بهره‌مندی از تسهیلات مالی "طرح کرامت" در قالب عقد مرابحه استفاده
نمایند</span>.</p>
<p><strong><span dir="rtl">چه کسانی می توانند از این طرح بهره مند
شوند؟</span></strong></p>
<ul>
<li><p><span dir="rtl">مستمری بگیران و بازنشستگان سازمان تأمین
اجتماعی</span></p></li>
<li><p><span dir="rtl">بازنشستگان دانشگاه های علوم پزشکی</span></p></li>
<li><p><span dir="rtl">مستمری بگیران و بازنشستگان موسسه صندوق حمایت و
بازنشستگی کارکنان فولاد مشروط به این که حقوق خود را از بانک رفاه دریافت
کنند</span></p></li>
</ul>
<p><strong><span dir="rtl">مزایای طرح چیست؟</span></strong></p>
<ul>
<li><p><span dir="rtl">امکان بهره مندی از تسهیلات با ضرایب بالاتر از
مشتریان عادی</span></p></li>
<li><p><span dir="rtl">قابلیت انتقال به بستگان درجه یک</span></p></li>
<li><p><span dir="rtl">انعطاف در دوره بازپرداخت تسهیلات حداکثر تا ۴۸
ماه</span></p></li>
</ul>
<p><strong><span dir="rtl">موضوع و مبلغ تسهیلات طرح کرامت
چیست؟</span></strong></p>
<p><span dir="rtl">مجموع اصل تسهیلات خرد (غیر تجاری) به منظور رفع
نیازهای ضروری اشخاص قابل پرداخت به هر یک از مشمولین طرح در قالب عقد
مرابحه حداکثر به مبلغ ۴ میلیارد ریال</span></p>
<p><span dir="rtl">احتساب میانگین حساب استفاده نشده توسط هر یک از
مشمولین طرح بابت تخصیص تسهیلات خرد (غیرتجاری) به بستگان درجه یک اشخاص
حقیقی طبق ضوابط مندرج در سیاست های اعتباری بانک با رعایت سقف جمعی انتقال
تسهیلات حداکثر به میزان ٦ میلیارد ریال</span></p>
<p><strong><span dir="rtl">مهلت پرداخت تسهیلات</span></strong></p>
<p><span dir="rtl">تا اطلاع ثانوی مشتریان عزیز می توانند با مراجعه به
شعب سراسر کشور نسبت به درخواست اخذ تسهیلات طرح کرامت اقدام
نمایند</span>.</p>
<p><strong><span dir="rtl">شرایط بازپرداخت تسهیلات طرح کرامت چگونه
است؟</span></strong></p>
<p><span dir="rtl">مشتریان محترم می توانند بر اساس مدت میانگین ایجادی
۳،۴،۵ و ۶ ماه و حداکثر مدت بازپرداخت ۲۴، ۳۶ و۴۸ ماهه از ضرایب متنوع
تسهیلات طرح کرامت بهره مند شوند</span>.</p>
<p><strong><span dir="rtl">نرخ سود تسهیلات دریافتی در طرح کرامت چقدر
است؟</span></strong></p>
<p><span dir="rtl">نرخ سود طرح کرامت در حال حاضر مطابق با ضوابط و مقررات
جاری بانک ۲۳ درصد است</span>.</p>
<p><strong><span dir="rtl">حداکثر مدت بازپرداخت تسهیلات طرح کرامت چقدر
است؟</span></strong></p>
<ul>
<li><p><span dir="rtl">بر اساس مبلغ تسهیلات تا سیصد میلیون ریال ۳۶
ماه</span></p></li>
<li><p><span dir="rtl">بیش از سیصد میلیون ریال تا چهار میلیارد ریال ۴۸
ماه</span></p></li>
</ul>
<p><strong><span dir="rtl">اطلاعیه ۱۰۷۸۱/۳</span></strong></p>
<p><strong><span dir="rtl">بخشنامه ۱۱۹۳/۱</span></strong></p>
