<h2><strong><span dir="rtl">طرح تأمینو بانک رفاه کارگران</span></strong></h2>

<p><strong><span dir="rtl">بسته تشویقی بابت پرداخت حق بیمه کارفرمایان و بیمه پردازان سازمان تأمین اجتماعی</span></strong></p>

<p><span dir="rtl">بانک رفاه کارگران به منظور رفاه حال کارفرمایان و بیمه پردازان محترم سازمان تأمین اجتماعی، طرح تأمینو (بسته تشویقی بابت پرداخت حق بیمه کارفرمایان و بیمه پردازان سازمان تأمین اجتماعی) را در قالب دو بخش «پرداخت کمک هزینه فعالین اقتصادی» و «پرداخت تسهیلات» ارائه کرده است</span>.</p>

<p><strong><span dir="rtl">چه کسانی می توانند از این طرح بهره مند شوند؟</span></strong></p>

<p><span dir="rtl">کارفرمایان و بیمه پردازان حقیقی و حقوقی سازمان تأمین اجتماعی با مبالغ حق بیمه پرداختی ماهیانه بالای ۱۰ میلیارد ریال دارای حساب قرض الحسنه جاری نزد بانک رفاه</span></p>

<p><strong><span dir="rtl">بخش «کمک هزینه فعالین اقتصادی» شامل چه امتیازی است؟</span></strong></p>

<p><span dir="rtl">کارفرمایان و بیمه پردازان سازمان تأمین اجتماعی مشمول طرح که تا قبل از بیستم هرماه از طریق درگاه های حضوری و غیرحضوری بانک رفاه نسبت به پرداخت حق بیمه همان ماه خود اقدام کنند، به ازای هر روز پرداخت زودتر نسبت به روز بیستم هر ماه، مشمول امتیاز و متناسب با امتیاز کسب شده، از کمک هزینه اقتصادی ماهیانه تا سقف ۵۰۰ میلیون ریال بهره‌مند می شوند</span>.</p>

<p><strong><span dir="rtl">بخش «پرداخت تسهیلات» شامل چه شرایطی است؟</span></strong></p>

<p><span dir="rtl">کارفرمایان و بیمه پردازان سازمان تأمین اجتماعی مشمول طرح که به مدت ۳ ماه متوالی نسبت به پرداخت حق بیمه خود در تاریخ یکم تا پنجم هر ماه از طریق درگاه های حضوری و غیرحضوری بانک رفاه اقدام کنند، می توانند متناسب با میانگین حساب استفاده نشده خود از تسهیلات برای اشخاص حقیقی (تجاری و غیر تجاری) حداکثر تا سقف ۱۵ میلیارد ریال و برای اشخاص حقوقی تا سقف ۵۰ میلیارد ریال بهره مند شوند</span>.</p>

<p><strong><span dir="rtl">بخشنامه</span> <span dir="rtl">1/1285</span></strong></p>



