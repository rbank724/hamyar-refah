
<h2><strong><span dir="rtl">طرح رفاه کالا و خدمات بانک رفاه کارگران</span></strong></h2>

<p><strong><span dir="rtl">اعطای تسهیلات خرید کالاهای تولید داخل، بدون

سپرده گذاری و ایجاد میانگین حساب</span></strong></p>

<p><span dir="rtl">بانک رفاه کارگران به متقاضیان خرید اقساطی کالا از

شــرکت های تــولیدی و توزیعی و با استفاده از ابزار واریز شناسه دار در

قالب "طرح رفاه کالا و خدمات" تسهیلات پرداخت می کند</span>.</p>

<p><strong><span dir="rtl">اهداف طرح</span></strong></p>

<p><span dir="rtl">حمایت از شرکتهای تولیدی و توزیعی و تأمین نقدینگی به

منظور خرید تولیدات داخلی برای تمامی افرادی که حقوق خود را از طریق بانک

رفاه دریافت می کنند</span>.</p>

<p><span dir="rtl">کمک به ایجاد اشتغال و توسعه اقتصادی</span></p>

<p><span dir="rtl">حمایت از اقشار کم درآمد به ویژه مستمری بگیران ارجمند

سازمان تأمین اجتماعی و سایر حقوق بگیران جامعه از طریق تسهیل دریافت

تسهیلات ارزان قیمت</span></p>

<p><span dir="rtl">گسترش و تنوع بخشی به سبد محصولات اعتباری

بانک</span></p>

<p><strong><span dir="rtl">شرایط و ویژگی های طرح

چیست؟</span></strong></p>

<p><span dir="rtl">تسهیلات موضوع این طرح به منظور خرید کالای ایرانی از

شرکت های تولیدی و توزیعی داخلی مانند: لوازم خانگی، اداری، مبلمان، فرش و

موکت، موتور سیکلت، تجهیزات کامپیوتری و ... یا تعمیرات اساسی منزل پرداخت

می شود . از مهم ترین مزایای این طرح آن است که بدون نیاز به سپرده گذاری و

ایجاد میانگین حساب پرداخت می شود</span>.</p>

<p><strong><span dir="rtl">چه کسانی می توانند از این طرح بهره مند

شوند؟</span></strong></p>

<ul>

<li><p><span dir="rtl">تمامی اشخاص حقیقی (حقوق بگیران) که از بانک رفاه

کارگران حقوق دریافت می کنند</span></p></li>

<li><p><span dir="rtl">مشتریان اختصاصی بانک و کارکنان و اقوام درجه یک

ایشان (اقوام درجه یک شامل : پدر، مادر، همسر، خواهر، برادر و فرزند) در

صورت داشتن درآمد مستقل و مشروط به ضمانت تسهیلات توسط مشتری اختصاصی (صاحب

امتیاز تسهیلات)</span></p></li>

<li><p><span dir="rtl">کارکنان مشتریان مشمول بانکداری شرکتی در صورت

انعقاد تفاهم نامه و قبول تعهد کسر اقساط کارکنان آنها از سوی مشتریان

شرکتی</span></p></li>

<li><p><span dir="rtl">مستمری بگیران صندوق بازنشستگی سازمان تأمین

اجتماعی که به دلیل نبود شعبه بانک رفاه کارگران در شهرستان محل اقامت

ایشان ، حقوق خود را از سایر بانک ها دریافت می کنند</span>.</p></li>

<li><p><span dir="rtl">اعطای تسهیلات به متقاضیان طرح حاضر با ضمانت همکار

شاغل بانک رفاه کارگران</span></p></li>

</ul>

<p><strong><span dir="rtl">سقف مبلغ تسهیلات چقدر

است؟</span></strong></p>

<ul>

<li><p><span dir="rtl">سقف مبلغ تسهیلات حداکثر به میزان ۱۰۰۰ میلیون ریال

تعیین شده است</span>.</p></li>

<li><p><span dir="rtl">نرخ تسهیلات ۲۳ درصد و مدت بازپرداخت حداکثر ۳۶

ماهه</span></p></li>

</ul>

<p><strong><span dir="rtl">بخشنامه ۱۱۰۳/۱</span></strong></p>

<p><strong><span dir="rtl">بخشنامه ۱۰۸۳/۱</span></strong></p>

<p><strong><span dir="rtl">بخشنامه ۱۰۶۱/۱</span></strong></p>


